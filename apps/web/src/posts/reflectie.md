---
title: Reflectie
lecturer: undefined
date: 24-6-2024
image: /images/me.jpeg
---

### Weekly Nerd

Ik vond de Weekly Nerd persoonlijk echt een heel leuk onderdeel van de minor. Het feit dat er iedere week weer een
andere gepassioneerde spreker is, is echt een vernieuwend stuk onderwijs. Iedere spreker heeft zijn eigen interesse en
specialisatie verwerkt in zijn werkleven. Dit is heel mooi om te zien.

Niet ieder hoorcollege was even interessant of nuttig, maar dat kan ook niet altijd. Voor mij staat het hoorcollege
van [Kilian Valkhof](https://weekly-nerd-web.vercel.app/posts/kilian) bovenaan, omdat hij mij zoveel nieuwe dingen heeft
geleerd waar ik nog nooit van had gehoord. Zijn passie spatte er vanaf en hij wist ook echt super veel.

Het hoorcollege wat ik het minst vond was het hoorcollege
van [Jeffrey Arts](https://weekly-nerd-web.vercel.app/posts/jeffrey). Dit stond zo ver van mij vandaan en heb ik niet
echt iets aan gehad. Ondanks dit was het wel iemand die zoals ik hiervoor beschreef echt een eigen specialisatie had en
hier alles van wist.

Nadat ik nu alle Weekly Nerd heb gehad zie ik hoe groot de wereld van web development is en dat dit niet alleen maar
binnen de grenzen van web development ligt. Dit hebben de leraren en organisatoren van deze minor heel goed voor elkaar
gekregen. Verder vind ik het jammer dat ik niet bij de Weekly Nerd van
de [Pre CSS day](https://weekly-nerd-web.vercel.app/posts/pre-css-day) heb kunnen zijn. Ik had graag Bramus van Damme
willen zien, omdat hij een groot persoon is binnen de wereld van web development en de nieuwe technologieën.

### De vakken

Ik vond de vakken CSS to the Rescue en de Meesterproef het leukst. Bij CSSttR ben ik en heb ik mijzelf echt uitgedaagd,
door een van de moeilijkste opdrachten te kiezen. Hier ben ik echt ver boven mijn eigen kunnen uit gestegen en heb ik
zoveel nieuwe dingen binnen CSS geleerd, dat ik vaker vanilla CSS ga schrijven in plaats van het gebruiken van Tailwind
CSS. De Meesterproef vond ik echt geweldig, omdat we hier de meeste tijd voor kregen, het echt een veelzijdig project is
met reviews, klantcontact en samenwerking.

De vakken die ik wat minder vond waren Web Apps From Scratch en Browser Technologies. Bij WAFS vond ik het toch een
beetje saai, omdat ik al best ver ben qua skill level en dit vak was echt inkomen voor de meesten. Ook kwam dit een
beetje omdat het een herhaling was Blok Tech vorig jaar. Browser Technologies had ik persoonlijk gewoon meer van
verwacht, misschien komt dit ook door de naam van het vak. Verder vond ik bij dit vak dat ik wel degelijk veel heb
geleerd over Progressive Enhancement en hoe ik dit het beste kan aanpakken. Hier heb ik zeker wat aan gehad.

Ik ben ervan overtuigd dat alles wat ik heb geleerd in dit halfjaar van waarde is geweest, ondanks dat het misschien
niet allemaal even interessant was. Er zijn onderwerpen en technieken waarvan ik nu al 100% zeker kan zeggen dat ik die
hoe dan ook ga gebruiken of ga toepassen binnen mijn skills en projecten.

### Meesterproef

Zoals hierboven al beschreven, vond ik de meesterproef een geweldig vak. Het brengt alle opgedane kennis samen met een
toevoegingen van het werken met een echte opdrachtgever. Je moet jezelf hierbij verantwoorden en constant reflecteren op
wat je doet.

Mijn project Anno Amsterdam was echt super leerzaam en leuk. Het team waarin ik zat was heel fijn om mee te werken. Ik
kon heel goed samenwerken, overleggen en discussiëren met Manoah en Quinten. Ik ben echt heel trots op ons wat wij
hebben weten neer te zetten. Persoonlijk ben ik vooral heel trots op het leren van een nieuw framework binnen zo een
korte tijd en dat wij ook echt op zoek zijn gegaan naar uitdagingen. Ik ga SvelteKit zeker vaker gebruiken voor nieuwe
projecten. Hierbij kan ik goed beargumenteerd afwegen of ik SvelteKit of Next.js wil gebruiken. Ook is dit een
verbreding van mijn skillset en extreem waardevol voor op de banenmarkt. Mijn werk aan de kaart functie ben ik heel blij
mee. Ik heb dit nog nooit zo uitgebreid gedaan en ik wil hier zeker meer mee gaan doen. Er is een nieuwe interesse bij
mij ontstaan voor dit onderwerp.

Ook ben ik heel blij met hoe wij contact hebben gehad met de opdrachtgever. Dit was zo fijn en best informeel, maar dit
maakte het voor ons ook een stuk leuker. Iedere keer dat wij bij de opdrachtgever weggingen had ik een grotere glimlach
dan wanneer ik daar aankwam.

Het is jammer geweest dat wij geen werkende backend opgeleverd hebben gekregen, maar dit heeft mijn persoonlijke
ontwikkeling binnen dit project niet vermindert. Wij hadden hier wel sneller in kunnen schakelen, maar dat is ook een
goed leermoment geweest.

Van mij had de meesterproef wel langer mogen duren ;).

### Leerdoelen

Ik had de volgende leerdoelen opgesteld voor mijzelf:

##### Meer een design aanpak gebruiken. Ik moet vanaf de grond af leren werken en eerst de basis vereisten. Bijvoorbeeld gebruik maken van MoSCoW.

Wij zijn gelijk in de eerste week begonnen met het ontleden van de opdracht en het vergaren van zoveel mogelijk
resources. Wij hebben een MoSCoW analyse gemaakt en deze ook aan de hand van de opdrachtgever aangepast. Ik heb heel
duidelijk gemaakt aan mijn teamleden en de opdrachtgever dat het belangrijk is om een eerste doel te stellen. Dit gaat
over het feit dat we eerst moesten zorgen dat de kaart- en lijstfunctie af zouden zijn, en dan verder te gaan kijken.
Dit is hartstikke goed gelukt.

##### Niet tot in de nacht door moeten werken, omdat ik uitstel. Het komt wel af en ook heel goed maar voor mijn slaap is het niet heel goed.

Ik heb geen 1 keer tot in de nacht door hoeven te werken!! Wij hebben de documentatie wekelijks bijgehouden en wij
voelden allemaal een bepaalde verantwoordelijkheid naar elkaar toe om dingen af te hebben en te delen. Daarom was de
samenwerking ook zo fijn. Vanuit Sanne kreeg ik het volgende te horen:

> Wat ik zelf jammer vind van je uitstellen en dan een (paar) nachtje(e) even knallen is dat je dan terugvalt op wat je
> eigenlijk al kunt. Ik zou het interessant vinden als je technisch ook echt nieuwe dingen gaat doen (en je jezelf daar
> de
> tijd voor geeft).

Ik ben ervan overtuigd dat ik mijzelf op technisch gebied zeker heb uitgedaagd door met een nieuw framework te werken en
best een complexe, interactieve kaart te bouwen. Dit onderdeel heeft mij heel veel geleerd en ik heb hier mijzelf ook
echt de tijd voor gegeven.

##### Een project opbreken in stappen voor mezelf.

Ik heb denk ik zeker aan dit leerdoel voldaan, omdat ik samen met Quinten en Manoah de verschillende user stories ben
gaan opdelen. Hierdoor wist ieder precies wat hij moest doen en waar wij bij elkaar vanuit konden gaan. Dit heeft voor
mij veel overzicht gecreëerd en een duidelijke 'roadmap' binnen dit project. Nadat de stappen waren gezet zijn wij
elkaar gaan helpen en hebben wij feedback gegeven op de verschillende onderdelen.